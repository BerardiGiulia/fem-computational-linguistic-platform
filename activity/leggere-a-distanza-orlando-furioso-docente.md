---
tags: featured202008
title: "Leggere a distanza | L'Orlando Furioso"
summary: "Al centro di questa attività è il poema cavalleresco di Ludovico Ariosto, oggetto di studio durante il secondo biennio della scuola secondaria di secondo grado. Attraverso l'approccio quantitativo proposto (distant reading) è possibile scoprire aspetti nuovi rispetto a quelli consentiti dalla lettura ravvicinata o tradizionale."
---
# Descrizione scenario ed attività
La lettura a distanza ha come oggetto la letteratura, vista da lontano grazie agli strumenti digitali. Attraverso un approccio quantitativo (frequenza delle parole, grafici, mappe…) è possibile scoprire aspetti nuovi rispetto a quelli consentiti dalla lettura ravvicinata o tradizionale. In questo scenario lo studente-lettore incontra il testo in autonomia, mentre il docente guida lo studente a seconda le sue competenze e la difficoltà dell’opera. Con il *distant reading* lo studente-lettore è invitato a formulare ipotesi da verificare con il close reading o a proporre interpretazioni originali, non necessariamente coerenti con quelle condivise. Il *distant reading* può essere utilizzato in classe sia all’inizio di un percorso didattico per esplorare il testo, sia durante per approfondirne l’analisi e l’interpretazione. Infine i grafici possono rivelarsi degli strumenti utili agli studenti per il ripasso dei testi.  


Al centro di questa attività è il poema cavalleresco di Ludovico Ariosto, oggetto di studio durante il secondo biennio della scuola secondaria di secondo grado. Difficilmente i tempi della didattica consentono le lettura integrale dell’opera. Grazie a questa attività è possibile accostarsi all’opera nella sua interezza, che può essere attraversata da percorsi infiniti, suggeriti dal docente e/o scoperti liberamente dallo studente. L’analisi di parole chiave, temi, personaggi, stile di narrazione… può essere realizzata per tutto il testo o per singoli canti o episodi.
Dopo una breve presentazione dell’opera, dell’autore e del contesto da parte del docente, anche secondo le modalità della *flipped classroom*, il docente suggerisce degli spunti di ricerca, favorendo una lettura del testo il più possibile autonoma da parte dello studente. Gli spunti di ricerca possono essere svolti individualmente o in gruppo dagli studenti. Inoltre il docente può adattare la complessità degli spunti di ricerca alle competenze degli studenti. Infine il docente, dopo una breve introduzione, può lasciare liberi gli studenti di formulare delle piste di ricerca.

# Domande di ricerca
## A. Identikit dell’Orlando furioso
**Situazione di partenza**: conoscenza degli aspetti essenziali dell’epica medievale e del romanzo cavalleresco (Orlando innamorato); nessuna conoscenza dell’Orlando furioso.

**Strumento**: <a href="https://voyant-tools.org/?corpus=fbea33ff7b5ab2276593fcd3d9fc2ec1&visible=25&panels=corpuscollocates,reader,trends,phrases,dreamscape&view=Cirrus" target="_blank">Cirrus</a>

**Domande:**
Quali parole vi colpiscono? Quali parole vi sareste aspettati? Il grafico rispecchia il titolo? Come vi sembra la lingua: lontana o vicina a quella attuale? Quali sono le principali differenze tra l’italiano attuale e la lingua dell’opera? A quali categorie grammaticali appartengono le parole? Quali ruoli potrebbero svolgere le parole? Alla luce delle prime osservazioni, quale potrebbe essere il contenuto dell’opera? quali potrebbero essere gli aspetti specifici dell’opera? ...

1. Raccogliete le vostre ipotesi in base alla fonte (titolo o nuvola), indicando esplicitamente i termini significativi. Lasciate libera l’ultima colonna.

|    | Titolo    | Nuvola | Proemio |
|----|---------|-----|--------|
| Argomento  | vicende cavalleresche (Orlando); follia (furioso) | vicende amorose e politiche/guerre (re, donna)  |       |
| Protagonista/i  |   |   |       |
| Tempo  |   |   |       |
| Destinatari  |   |   |       |
| Stile  |   |   |       |
| ...  |   |   |       |

2. Restituzione di gruppo. L’insegnante guida la discussione aiutando -eventualmente- gli studenti a definire meglio le ipotesi. Eventuali aggiustamenti della tabella.

3. Confrontate le vostre ipotesi con il proemio del poema (I, 1-4). Quali sono le principali differenze e analogie tra il grafico e il testo? tra il titolo e il testo? Compilate la terza colonna della tabella.

4. Restituzione di gruppo. L’insegnante guida la discussione. L’insegnante conclude integrando eventuali aspetti significativi dell’opera e del proemio non emersi dalle osservazioni degli studenti.

**Come fare:**
Voyant, G-Doc; Lim, piattaforma (es. Classroom), fotocopia, libro di testo
(Proiettare/ <a href="https://voyant-tools.org/?corpus=fbea33ff7b5ab2276593fcd3d9fc2ec1&visible=25&panels=corpuscollocates,reader,trends,phrases,dreamscape&view=Cirrus" target="_blank">la nuvola</a> posizionando il cursore su parole a scelta per mostrare la frequenza e stampare la tabella, condividere <a href="https://voyant-tools.org/?corpus=fbea33ff7b5ab2276593fcd3d9fc2ec1&visible=25&panels=corpuscollocates,reader,trends,phrases,dreamscape&view=Cirrus" target="_blank">link alla nuvola</a> e tabella tramite piattaforma, stampare la nuvola su un foglio, stampare o condividere la tabella)

**Difficoltà:**
alta: testo senza note
media: testo con note
bassa: testo riordinato e con note, testo spiegato dall’insegnante

**Feedback/Rubric di valutazione:**
Avete tenuto conto di tutte le parole della nuvola? Avete analizzato correttamente le parole (predicati, sostantivi, congiunzioni, aggettivi...)? Avete tenuto conto delle conoscenze pregresse? Avete compreso correttamente il significato delle ottave? ...

## B. Il topos della selva
**Situazione di partenza:** conoscenza essenziale dell’opera, del contesto letterario; conoscenze pregresse dell’*Inferno*, del *Canzoniere*, ...

**Strumento:** <a href="https://voyant-tools.org/?corpus=fbea33ff7b5ab2276593fcd3d9fc2ec1&query=selva&panels=corpuscollocates,reader,trends,phrases,dreamscape&view=Contexts" target="_blank">Contesti</a>

**Domande:**
Come si caratterizza la *selva*? Quali sono le espressioni di luogo ricorrenti? Quali azioni accadono? Chi si muove nella *selva*? La *selva* è presente in tutto il poema o solo in alcuni canti? Ci sono riferimenti geografici precisi? Vi vengono in mente collegamenti con le *selve* di altri testi?

1. Raccogliete le vostre osservazioni nella tabella seguente.
Alla luce degli indizi raccolti, formulate un’ipotesi di interpretazione del significato e ruolo della *selva* nel poema.

|                               | testo                                         | interpretazione                                     | collegamenti                         |
|-------------------------------|-----------------------------------------------|-----------------------------------------------------|--------------------------------------|
| aggettivi e/o interpretazioni |  alta, folta, spessa di ombrose piante \.\.\. |  luogo negativo, misterioso, di smarrimento, \.\.\. |  selva di Dante, di Petrarca, \.\.\. |
| preposizioni/ locuzioni       |                                               |                                                     |                                      |
| riferimenti geografici        |                                               |                                                     |                                      |
| azioni                        |                                               |                                                     |                                      |
| personaggi                    |                                               |                                                     |                                      |
| canti                         |                                               |                                                     |                                      |
| ...                           |                                               |                                                     |                                      |

2. Restituzione di gruppo. L’insegnante guida la discussione aiutando -eventualmente- gli studenti a definire meglio le ipotesi. Eventuali aggiustamenti della tabella.

3. Confrontate le vostre ipotesi con il primo canto del poema e/o un canto o passo a vostra scelta.

4. Restituzione di gruppo. L’insegnante guida la discussione. L’insegnante conclude integrando eventuali aspetti significativi non emersi dalle osservazioni degli studenti.

**Come fare:**
Voyant, Lim, piattaforma (es. Classroom), fotocopia, libro di testo
(Proiettare la finestra <a href="https://voyant-tools.org/?corpus=fbea33ff7b5ab2276593fcd3d9fc2ec1&query=selva&panels=corpuscollocates,reader,trends,phrases,dreamscape&view=Contexts" target="_blank">contesti</a>, illustrare le funzioni per espandere il testo, stampare la tabella, condividere la finestra <a href="https://voyant-tools.org/?corpus=fbea33ff7b5ab2276593fcd3d9fc2ec1&query=selva&panels=corpuscollocates,reader,trends,phrases,dreamscape&view=Contexts" target="_blank">contesti</a> e tabella tramite piattaforma, stampare finestra e tabella)

**Difficoltà:**
alta: contesto esteso e senza note
media: contesto mediamente esteso e/o uso del libro di testo
bassa: testo minimo (default)

**Feedback/Rubric di valutazione:**
Avete tenuto conto di tutte le parole che circondano la parola chiave (destra e sinistra)? Avete compreso correttamente il significato del testo? avete tenuto conto delle conoscenze pregresse? ...

## C. Amore e fortuna

**Situazione di partenza:** conoscenza essenziale del concetto di amore e fortuna nell’umanesimo e rinascimento;

**Strumento:** <a href="https://voyant-tools.org/?corpus=fbea33ff7b5ab2276593fcd3d9fc2ec1&query=fortuna&query=amore&view=Trends" target="_blank">Andamenti</a>

**Domande:**
Quale tra le due forze è dominante nel poema? Come sono distribuite nel poema? Quali potrebbero essere le interpretazioni?

1. Appuntate le vostre osservazioni su un foglio.

2. Restituzione di gruppo. L’insegnante guida la discussione aiutando -eventualmente- gli studenti a definire meglio le ipotesi.

3. Proseguite l’analisi scoprendo le accezioni dei due concetti usando lo strumento <a href="https://voyant-tools.org/?corpus=fbea33ff7b5ab2276593fcd3d9fc2ec1&query=amore&panels=corpuscollocates,reader,trends,phrases,dreamscape&view=Contexts" target="_blank">Contesti</a>. Confrontate le vostre ipotesi con un canto o un passo a scelta.

**Come fare:**
Voyant, Lim, piattaforma (es. Classroom), fotocopia, libro di testo
(Proiettare la finestra <a href="https://voyant-tools.org/?corpus=fbea33ff7b5ab2276593fcd3d9fc2ec1&query=fortuna&query=amore&view=Trends" target="_blank">andamenti</a>, condividere la finestra <a href="https://voyant-tools.org/?corpus=fbea33ff7b5ab2276593fcd3d9fc2ec1&query=fortuna&query=amore&view=Trends" target="_blank">andamenti</a> tramite piattaforma, stampare la schermata)

**Feedback/Rubric di valutazione:**
Avete osservato attentamente i picchi e le discese? Avete compreso correttamente il significato del testo? Avete tenuto conto delle conoscenze pregresse? ...

## D. Altri suggerimenti di ricerca
