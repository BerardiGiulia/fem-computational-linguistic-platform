---
tags: featured202008
title: "Leggere a distanza | L'Orlando Furioso"
summary: "Al centro di questa attività è il poema cavalleresco di Ludovico Ariosto, oggetto di studio durante il secondo biennio della scuola secondaria di secondo grado. Attraverso l'approccio quantitativo proposto (distant reading) è possibile scoprire aspetti nuovi rispetto a quelli consentiti dalla lettura ravvicinata o tradizionale."
---
# A. Identikit dell’Orlando furioso
## Istruzioni
1. Osservate la <a href="https://voyant-tools.org/?corpus=fbea33ff7b5ab2276593fcd3d9fc2ec1&visible=25&panels=corpuscollocates,reader,trends,phrases,dreamscape&view=Cirrus" target="_blank">nuvola</a>, rispondendo alle seguenti domande guida.
Quali parole vi colpiscono? Quali parole vi sareste aspettati? Il grafico rispecchia il titolo? Come vi sembra la lingua: lontana o vicina a quella attuale? Quali sono le principali differenze tra l’italiano attuale e la lingua dell’opera? A quali categorie grammaticali appartengono le parole? Quali ruoli potrebbero svolgere le parole? Alla luce delle prime osservazioni, quale potrebbe essere il contenuto dell’opera? quali potrebbero essere gli aspetti specifici dell’opera? ...

2. Raccogliete le vostre ipotesi in base alla fonte (titolo o nuvola), indicando esplicitamente i termini significativi. Seguite l’esempio. Lasciate libera l’ultima colonna.

|                | Titolo                                                 | Nuvola                                           | Proemio |
|----------------|--------------------------------------------------------|--------------------------------------------------|---------|
| argomento      |  vicende cavalleresche \(Orlando\); follia \(furioso\) | vicende amorose e politiche/guerre \(re, donna\) |         |
| protagonista/i |                                                        |                                                  |         |
| tempo          |                                                        |                                                  |         |
| destinatari    |                                                        |                                                  |         |
| stile          |                                                        |                                                  |         |

3. Riferite in plenaria le vostre osservazioni confrontandovi con i compagni e l’insegnante. Modificate eventualmente la tabella.

4. Leggete il proemio del poema (I, 1-4). Confrontate le vostre ipotesi con il testo. Quali sono le principali differenze e analogie tra il grafico e il testo? tra il titolo e il testo? Compilate la terza colonna della tabella.

5. Riferite in plenaria le vostre osservazioni confrontandovi con i compagni e l’insegnante. Modificate eventualmente la tabella.

## Esempio completato da noi a partire dai dati forniti
![](/visual/cartella/file)


|                | Titolo                                                 | Nuvola                                           | Proemio |
|----------------|--------------------------------------------------------|--------------------------------------------------|---------|
| argomento      |  vicende cavalleresche \(Orlando\); follia \(furioso\) | vicende amorose e politiche/guerre \(re, donna\) |         |
| protagonista/i | Orlando                                                | Ruggiero, donne, re                              |         |
| tempo          | lontano                                                | lontano \(avea\)                                 |         |
| destinatari    | corti                                                  | corti \(re, donne\)                              |         |
| stile          | narrazione ampia (genere epico)                        | abbondanza di nessi →                            |         |                narrazione ampia (poi, quando, così...)

# B. Il topos della selva
## Istruzioni
1. Rispondete alle domande seguenti osservando la finestra <a href="https://voyant-tools.org/?corpus=fbea33ff7b5ab2276593fcd3d9fc2ec1&query=selva&panels=corpuscollocates,reader,trends,phrases,dreamscape&view=Contexts" target="_blank">Contesti</a>.
Come si caratterizza la *selva*? Quali sono le espressioni di luogo ricorrenti? Quali azioni accadono? Chi si muove nella *selva*? La *selva* è presente in tutto il poema o solo in alcuni canti? Ci sono riferimenti geografici precisi? Vi vengono in mente collegamenti con le *selve* di altri testi?

2. Raccogliete le vostre osservazioni nella tabella seguente. Alla luce degli indizi raccolti, formulate un’ipotesi di interpretazione del significato e ruolo della selva nel poema.

|                           | testo         | intepretazione     | collegamenti |
|---------------------------|---------------|--------------------|--------------|
| aggettivi e/o espressioni | alta, folta,  | luogo misterioso,  |              |
|                           | oscura,       | di smarrimento     |              |
|                           | \.\.\.        | \.\.\.             |              |
| preposizioni/             |               |                    |              |
| locuzioni                 |               |                    |              |
| riferimenti geografici    |               |                    |              |
| azioni                    |               |                    |              |
| personaggi                |               |                    |              |
| canti                     |               |                    |              |
| \.\.\.                    |               |                    |              |

3.  Riferite in plenaria le vostre osservazioni confrontandovi con i compagni e l’insegnante. Modificate eventualmente la tabella.

4. Confrontate le vostre ipotesi con il primo canto del poema e/o un canto o passo a vostra scelta.

5. Riferite in plenaria le vostre osservazioni confrontandovi con i compagni e l’insegnante. Modificate eventualmente la tabella.

## Esempio completato da noi a partire dai dati forniti
![](/visual/cartella/file)

|                               |                                                            | intepretazione                                                           | collegamenti    |
|-------------------------------|------------------------------------------------------------|--------------------------------------------------------------------------|-----------------|
| aggettivi e/o espressioni     | alta, folta, spessa di ombrose piante, intricata, frondosa | luogo negativo, misterioso, di smarrimento                               | selva di Dante, |
| \(qualità fisiche o morali?\) | gran, immensa                                              | valenza morale delle qualità fisiche                                     | di Petrarca,    |
|                               | che li cinge intorno                                       |                                                                          | \.\.\.          |
|                               | oscura, negra, scura                                       |                                                                          |                 |
|                               | ria                                                        |                                                                          |                 |
|                               | aspra                                                      |                                                                          |                 |
|                               | romita                                                     |                                                                          |                 |
|                               | antica                                                     |                                                                          |                 |
| preposizioni/                 | in, per                                                    | luogo che avvolge/circonda i personaggi, luogo che si attraversa         |                 |
| locuzioni                     |                                                            | \(luogo senza punti di riferimento, centrifugo\)                         |                 |
|                               | \(di sù, di giù\)                                          |                                                                          |                 |
| \(con espansione\)            |                                                            |                                                                          |                 |
| riferimenti geografici        | assenti,                                                   | spazio generico, vago topos letterario                                   |                 |
|                               | ad eccezione di Caledonia,                                 | Scozia                                                                   |                 |
|                               | d’Ardenna                                                  | Ardenne \(Francia\)                                                      |                 |
|                               |                                                            | \(luoghi canonici ciclo carolingio e arturiano\)                         |                 |
| azioni                        | fuggire                                                    | luogo pericoloso, che rappresenta una minaccia, in cui non ci si ferma   |                 |
|                               | correre                                                    | luogo della ricerca                                                      |                 |
|                               | cercare                                                    |                                                                          |                 |
|                               | \.\.\.                                                     |                                                                          |                 |
| personaggi                    | Angelica, Ruggiero, Orlando, Rinaldo                       | impegna e caratterizza i personaggi                                      |                 |
| \(con espansione\)            | \.\.\.                                                     |                                                                          |                 |
| canti                         | 1, 2, 3, 4 \.\.\., 11 \.\.\. 20, \.\.\. 33 \.\.\. 43       | topos distribuito lungo tutto il poema,                                  |                 |
|                               |                                                            | particolarmente significativo nel canto I                                |                 |
| \.\.\.                        |                                                            |                                                                          |                 |

# C. Amore e fortuna
## Istruzioni
1. Rispondete alle domande seguenti osservando la finestra <a href="https://voyant-tools.org/?corpus=fbea33ff7b5ab2276593fcd3d9fc2ec1&query=fortuna&query=amore&view=Trends" target="_blank">Andamenti</a>
Quale tra le due forze è dominante nel poema? Come sono distribuite nel poema? Quali potrebbero essere le interpretazioni? Quale visione del mondo e dell’uomo emerge? ...

2. Appuntate le vostre osservazioni su un foglio.

3. Riferite in plenaria le vostre osservazioni confrontandovi con i compagni e l’insegnante. Modificate eventualmente gli appunti.

4. Proseguite l’analisi scoprendo le accezioni dei due concetti usando lo strumento Contesti. Confrontate le vostre ipotesi con un canto o un passo a scelta.

5. Riferite in plenaria le vostre osservazioni confrontandovi con i compagni e l’insegnante. Modificate eventualmente la vostra analisi.  

## Esempio completato da noi a partire dai dati forniti
![](/visual/cartella/file)

I due temi sono distribuiti lungo tutto il poema, testimonianza della centralità di entrambi nell’opera. Tuttavia si nota che la fortuna è prevalente, come si vede dall’altezza delle curve. Da qui si può dedurre una visione del mondo dove non è più dominante una forza che guida le azioni dell’uomo verso il bene e l’uomo è più libero di agire. Si nota che i picchi di una parola corrispondono ai cali dell’altra, particolarmente evidenti nei canti I, V, XXX. Si potrebbe ipotizzare che l’amore sia una forza antagonista della fortuna? ...
